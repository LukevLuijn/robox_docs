
In dit document wordt het proces besproken van het ROBOX project, ROBOX is een open-source 3D geprinte SCARA robot met vier bewegende assen. Iedereen, binnen de doelgroep student/hobbyist, zou een variant van dit project moeten kunnen maken zonder extra gereedschap. Het enige wat een maker nodig zou moeten hebben is goede zin en een 3D-printer. Het ontwerp van het model is ontstaan aan de hand van drie iteraties. 

De eerste iteratie was het idee om een master-slave communicatie op te zetten tussen de vier segmenten waardoor de bekabeling door de robot geminimaliseerd zou worden. De tweede iteratie is van start gegaan omdat de kosten van het master-slave concept te hoog zouden worden. De tweede iteratie is groter en beter. Meer beweging op de Z-as, grotere segmenten betere indeling. Na de uitvoering van het eerste experiment bleek dat de lager combinatie van deze iteratie niet ging werken. Er moest een nieuw idee komen. Iteratie drie, de derde en laatste iteratie voor het model. In deze iteratie stond kostenvermindering centraal. Het schrappen van onnodige elementen om beide de complexiteit en de kosten omlaag te halen. Tijdens de constructie van de arm zijn verschillende gebreken ontdekt en verholpen (waar mogelijk).

De implementatie van de firmware is gedaan aan de hand van vier losse prototypes, homing, message, serial en state machine. Deze vier prototypes omvatten ieder een eigen functionaliteit van het systeem. In het prototype *'Homing'* wordt de homing sequence gebruikt voor het home'en van de verschillende assen gerealiseerd. In het prototype *'Message'* wordt het protocol, gebruik voor de seriële communicatie, uitgewerkt en getest. Het prototype *'Serial'* heeft als doel het opzetten van de seriële communicatie functionaliteit en het testen van de maximale snelheid van dit onderdeel. Tot slot het prototype '*State machine*', realiseert een state machine design pattern voor een embedded device (microcontroller). Toen alle prototypes getest en gevalideerd waren zijn ze samengevoegd tot een geheel, de firmware.

De software of de GUI is opgesteld aan de hand van een viertal iteraties. Bij elke iteratie zijn er telkens delen geschrapt in verband met de naderende deadline van het project. De vierde en laatste iteratie bevat de basis functionaliteit die voorafgaand aan de implementatie is vastgesteld. Tijdens de implementatie van de GUI zijn er een drietal aan losse prototypes gemaakt die net als bij de firmware een deel van de applicatie omvatten. Het prototype *'Logger'* realiseert het log onderdeel van de applicatie. Het *'Driver'* prototype het driveronderdeel en het *'Visual'* prototype levert de simulatie voor de GUI.

Per onderdeel; hardware, software en firmware zijn er ontwerp documenten opgezet die alle functionaliteiten beschrijven waar elk onderdeel aan moet voldoen (SRS-software, SRS-firmware, MDD). Ook zijn de uiteindelijke resultaten van deze drie onderdelen beschreven in realisatie documenten (SDD-software, SDD-firmware, MDD).

Uiteindelijk is er geconcludeerd op basis van de verschillende hoofd- en deelvragen. De hoofdvraag *'Hoe maak je een robotarm die door iedereen (binnen de doelgroep) te bouwen is, goed presteert, en niet teveel kost?'* wordt beantwoord door middel van dit document. Het proces is het uiteindelijke antwoord.

Tot slot is alles op een publieke github repository gepubliceerd. Een losse repo voor het eind product (modellen, software & hardware) en een repo voor de ondersteunende documentatie. Deze repositories zijn voorzien alle informatie die een belangstellende nodig zou moeten hebben voor het maken van een eigen ROBOX robot.