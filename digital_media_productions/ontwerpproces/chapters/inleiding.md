
<!-- 
// De inleiding bestaat uit 3 delen: de aanleiding, het middenstuk en het einde.
// Een aanleiding is nooit: “ik moet van school” of “doordat ik deze minor doe, moet ik...”.
// Een aanleiding kan wel zijn dat je een bijdrage wilt leveren aan de oplossing van een
// probleem dat je signaleert. Of de constatering van een probleem, of interesse in een
// onderwerp. 
-->

Tijdens mijn studie carrière op de opleiding HBO-ICT met het profiel Embedded software development (ESD) heb ik veel geleerd op het gebied van aansturing van hardware door middel van high level software; het gebruik van dynamische design patterns, user interfaces en bijvoorbeeld beeldherkenning zijn onderdelen waar wij op de opleiding veel mee hebben gewerkt. Echter het ontwikkelen applicaties voor een apparaat met gelimiteerde capaciteiten, bijvoorbeeld microcontrollers, is een onderdeel wat niet vaak aan bod is gekomen. Dit is dan ook de reden dat ik naast de opleiding ook nog andere (kleine) hobby projectjes ben gaan ondernemen. De projecten variëren sterk, van een machine die automatisch een cocktail mixed tot een ['grand' piano](https://lottevanberkel10.wixsite.com/website-3/kopie-van-pre-master-tue) (Berkel, z.d.). 

Toen de tijd was aangebroken om een minor te kiezen kwam de minor Digital media productions (DMP) langs. Een minor waar je je eigen project kan kiezen, complete creative vrijheid. De maanden die volgde tot de aftrap van de minor ben ik gaan nadenken, wat voor project is geschikt voor de minor, welke skills wil ik verfijnen, kortom wat wil ik gaan doen. De zomer voorafgaand aan de minor ben ik bezig geweest met de ontwikkeling van een vijf-DOF (degrees of freedom) 'Articulated robot arm' (Fairchild, 2021). Hoewel dit project een goede leer ervaring was zat de robot en de firmware vol gebreken. Het is zoals de uitspraak: 

> *‘Bouw eerst een huis voor je vijand, daarna voor een vriend en dan pas voor jezelf.’*

<!-- 
// Het middenstuk gaat over: wat is precies het onderwerp of het probleem? Voor wie is
// het een probleem en wat is de omvang van het probleem? Ofwel” “waar gaat het over
// en waarom is dat relevant?” En dan natuurlijk graag onderbouwd met bronnen, want je
// hebt al wat oriënterend onderzoek gedaan. 
-->

Als minor project heb ik daarom gekozen om een robot arm te ontwerpen en te bouwen, compleet nieuw, compleet anders. Dit project is bedoelt voor iedereen. Tijdens al mijn voorgaande projecten heb ik altijd veel kennis getapt uit open source projecten van andere. Nu is het tijd om iets terug te geven. De nieuwe robot, op gebied van model, firmware en software, dus het hele project, wordt open source, voor iedereen toegankelijk, en door iedereen, die wil, te bouwen.

Met deze visie ontstond er een doelgroep die bestaat uit studenten zoals ik, die graag net iets meer uit hun studie willen halen, en andere hobbyisten die het leuk vinden om een project zoals deze uit te voeren. Met deze doelgroep ontstaat ook een restrictie, studenten, en hobbyisten zijn niet bereid grote hoeveelheden geld in een project te steken, het is een (leuk) project dat naast de dagbesteding uitgevoerd moet worden en dat moet gereflecteerd worden in de prijs van het project.

<!-- 
// Het einde van de inleiding gaat over: wat is dan je probleemstelling (wat heb je gezien,
// gehoord, ontdekt, gesignaleerd of onderzocht) en daaruit volgend je onderzoeks- of
// ontwerpvraag. Je formuleert een vraag die uitdaagt tot creëren, ontwerpen, schetsen
// en ideevorming. Ook beschrijf je de deelvragen die hangen aan de ontwerpvraag.
// Voorbeeld van een onderzoeksvraag:
// Hoe ziet eenzaamheid onder 80-plussers eruit?
// Voorbeeld van een ontwerpvraag (nodigt uit tot creëren, ontwerpen, schetsen en
// ideevorming): Welke toepassing nodigt uit en helpt een 80-plusser om moeite-
// loos en met plezier contact te houden met familie en vrienden? 
-->

Nu het project en de doelgroep bekend was kon er een idee geformuleerd worden. Hoe maak je een robotarm die door iedereen (binnen de doelgroep) te bouwen is, goed presteert, en niet teveel kost?  Om deze vraag(en) te beantwoorden moesten er verschillende andere aspecten van het project definieert worden, wat voor robotarm zal er gebouwd worden? Wat is te duur en wat niet? Wat voor apparatuur kun je verwachten bij een gemiddelde hobbyist? Wat definieert een goede prestatie? 

De bovengenoemde aspecten zullen in dit document beantwoord worden aan de hand van verschillende resultaten en producten.


!url Berkel, L. (z.d.). GRAND LITTLE PIANO. Grand Litte Piano. Geraadpleegd op 1 juni 2022, van [https://lottevanberkel10.wixsite.com/website-3/kopie-van-pre-master-tue](https://lottevanberkel10.wixsite.com/website-3/kopie-van-pre-master-tue)
!url Fairchild, M. (2021, 31 augustus). Types of Industrial Robots and Their Different Uses. HowToRobot. Geraadpleegd op 1 juni 2022, van [https://www.howtorobot.com/expert-insight/industrial-robot-types-and-their-different-uses](https://www.howtorobot.com/expert-insight/industrial-robot-types-and-their-different-uses)